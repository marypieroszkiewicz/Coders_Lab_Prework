# CSS – Kolory i jednostki w CSS

**Uwaga! Style pisz w pliku style.css, a nie inline. **

1. Stwórz dwa elementy span i nadaj im różne kolory za pomocą słów kluczowych.

2. Stwórz paragraf z następującym tekstem: „CSS jest wspaniały” i ostyluj każde słowo  innym kolorem używając słów kluczowych lub szesnastkowych. Podpowiedź (Każde słowo może być w osobnym elemencie span)

3. Stwórz dwa elementy div, wpisz do nich jakiś tekst i ustaw im tło używając kolorów w zapisie szesnastkowym (możesz pobrać kolory w zapisie hex ze strony: [Color-hex](http://www.color-hex.com/) )

4. Zmień kolor, stworzonym w poprzednim zadaniu elementom div używając zapisu rgba, ustaw przezroczystość na 0.25 (kolory w zapisie rgb możesz pobrać również ze strony [Color-hex](http://www.color-hex.com/) )

5. Stwórz element div, nadaj mu odpowiednią klasę i ustaw mu kolor za pomocą hsla (możesz pobrać kolor w zapisie hsl ze strony [Color-hex](http://www.color-hex.com/) )

6. Stwórz element div, umieść w nim 2 paragrafy z dowolnym tekstem. W CSS ustaw dowolny kolor tła dla całego kontenera i ustaw jego szerokość na 200px (width)

7. Dla każdego paragrafu z poprzedniego zadania ustaw dwa różne kolory tła i zmień im szerokość w następujący sposób:
	* pierwszy paragraf – ```width: 50%;```
	* drugi paragraf – ```width: 20%;```

8. Przetestuj działanie jednostki em w powyższym zadaniu.
